# Türkiye Yazılım Ustalığı Topluluğu

Bizler, kaliteli yazılımların ancak kaliteli yazılımcılar tarafından yazılabileceğine inanan bir grup tutkulu, disiplinli ve motive yazılım profesyoneliyiz. Biz kendimizi birer zanaatkar olarak görüyoruz. Çıraklıktan ustalığa giden zorlu bir yolculuktayız. Öğrenmeye bitmek bilmeyen bir istek duyuyoruz ve işimizi hakkını vererek yapmak istiyoruz. İşimizi hakkını vererek yapabilmenin tek yolun da yeteneklerimizin sürekli gelişmesi ve belli önemli değerlere sahip olmamızdan geçiyor olduğunu düşünüyoruz.

TDD, Pair Programming, Code Review, Refactoring, Clean Code, Design Patterns gibi kavramları sürekli konuşuyoruz ve tartışıyoruz. Benimsediğimiz bu yazılımda profesyonellik hareketinin ana kaideleri bir manifestoda yazılı.

Yazılım Ustalığı (Yazılımda Ustalaşmak) Manifestosu

Yüksek emeller peşinde koşan Yazılım Ustaları olarak bizler, profesyonel yazılım geliştirme çıtasını, bizzat uygulayarak ve başkalarının bu mesleği öğrenmelerine yardım ederek yükseltiyoruz. Bu çalışmaların sonucunda:

Sadece çalışan yazılıma değil,ustaca üretilmiş yazılıma da
Sadece değişikliğe cevap vermeye değil,sürekli değer katmaya da
Sadece bireylere ve etkileşimlere değil,profesyoneller topluluğuna da
Sadece müşteri ile işbirliğine değil,üretken ortaklığa da

Değer vermeye kanaat getirdik. Sol taraftaki maddeleri takip etmekle birlikte, sağ taraftaki maddeleri vazgeçilmez bulmaktayız.

http://manifesto.softwarecraftsmanship.org/#/tr

Bizler işini dosdoğru yapmak isteyen yazılım profesyonelleriyiz. Bu yolculukta bizle beraber ter dökmeye ne dersin? Seni aramıza bekliyoruz.